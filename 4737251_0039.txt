 

33

esse: uam initio anni insequentis sub M. Pomponio in ea
provincia eas fuisse cognoscimus ex 24, 10, 3. 11, 2. Quod
autem Livius (23, 25, 6) dicit: Galliam omitti eo anno pla-
cuit, non prorsus repugnare videtur. Sane quidem id con-
silium, quo consularem exercitum in GaHiam missuri erant,
omiserunt3 facileque putare possumus, per maximam partem
anni 539 Galliam sine praesidio fuisse remanentibus etiam-

tum Romae illis duabus legionibus. Sub exitum vero anni
in Galliam eas missas esse paene pro certo habemus. Ibi

igitur usque ad annum 543, sub M. Pomponio primum,
deinde sub Sempronio Tuditano, fuerunt. Sed inde ab anno
544 tenere iam earum vestigia non possumus. Livius enim
(26, 28, 4) hoc solum dicit: „exercitus consulibus duo de-
creti, qui in Etruria Galliaque essent, eac quattuor erant
legioncs“; nec deinde ullam ansam habet narratio Liviana,
qua planius, utri consulum ille exercitus evenerit, perspici
possit ¹). Quare confusis inter se illis exercitibus nonnisi
de eo exercitu, agere possumus, cui anno 544 Marcellus, et
de eo, cui eodem anno Laevinus praefuerit — quae autem
legiones fuerint, in incerto relinquendum est. Quod propterea
minus aegre ferendum videtur, quia per complures annos
coniuncti' duo illi exercitus bellum gesserunt. Ceterum prius
de Etruriae duabus legionibus pauca addenda sunt. Quae
postquam anno 541 conscriptae ad praesidium urbis reman-

 

1) Nam- quod equites Etruscos commemorat Livius 27, 26,
11 sqq„ pro argumento esse eo minus potest, quia ne perspicere qui·
dem possumus, utrius exercitus illi fuerint. Deinde ex iis, quae
Plutarchus (Marc. c. 28 init.) narrat - Marcellum postremo inito
consulatu in Etruria per aliquod tempus fuisse — colligat aliquis,
Marcello anno 544 Etruriae legiones evenisse eumque, ut supplementa
sibi scriberet, in eam provinciam profectum esse. Quod argumentum
et ipsum eo infirmius est, quia in neglegentiae insimulationem vo·
candus esse Plutarchus videtur: quippe quem necesse sit quintum
consulatum — quem gessit Marcellus anno 546 — pro quarto
scripsisse.

3

