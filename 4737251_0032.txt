26

illo ipso anno 538 exercitum accepisse, quumque de Mar-
celli exercitu c. 31, 4 - initio anni 539 - dicat Livius:
„quae ibi legiones essent, erant autem Cannensis maxime
exercitus“ ¹), nec iam legionis classicae, quam et ipsam in
exercitu Marcellus habuerat (Liv. 22, 57, 8) mentionem ullo
loco fecerit, proxime certe ad verum accedere videtur conie-
ctura, qua eam legionem ad praesidium Apuliae Varroni tra·
ditam esse censemus.

Quae sententia plane confirmabitur, si ea, quae sequun-
tur, respexerimus — quae parum perspicue sane et ipsa a
Livio narrata sunt. Nam quod dixit 23, 25, 11: „neque
de exercitu quicquam minui (placuit)“, impugnare ipse vi-
detur c. 32, 16, quum dicit: „Valerium praetorem in Apu-
liam ire placuit ad exercitum a Terentio accipiendum&
siquidem verba illa — neque de exercitu ..... quicquam
minui - recte ita intellegimus, ut integram illam legionem
Varroni relictam esse significent. Quibus verbis (32,
16) id sane veri potest inesse, Valerium per id tempus, quo
nondum legiones ipsi decretae ex Sicilia advenerant -—-
Varro autem in agro Piceno dilectum habebat c. 32, 19 —

legioni Varronianae praefuisse, postea autem rursus legatum v

Varronis L. Apustium imperium accepisse (cf. c. 38, 9).
Veri* autem similius nobis videtur, per errorem illa verba
a Livio iniecta esse, ut cuius animo iam tunc commutati
postea inter utrumque ducem exercitus obversarentur. Nam
—- quod vel maxime confirmare videtur nostram sententiam,
classicam eam legionem fuisse —- gravi periculo a Philippo
Macedonum rege imminente Varronis exercitum, quem L.
Apustius Tarentum 2) duxerat (cf. Liv. 23, 32, 16 cum c.

 

1) Quod dicit Liv. Cannensis maxime exercitus, ad supplementa
referendum videtur, quae novorum militum erant.

2) Tarentum et in ceteras urbes maritimas eius regionis prae-
sidia anno 537 missa Polybius memorat ΙΙΙ, 75, 4, legionemque eam
fuisse poterimus existimare, si legiones anni 537, quas tredecim fuisse
Appianas dicit (Hann. c. 8) computaverimus cf. p. 46. Eos igitur

