39

nensibus adiectas esse significat 26, 1, 9. 27, 8, 13. Quodsi
id ipsum quoque per errorem bis narratum aliquis iudicet,
at ea certe repugnant, quae Livius dicit 27, 1, 9. 27, 7, 13.,
quibus locis plane et diserte duorum Fulviorum clades
disiungit. Minime igitur, ut alias, fugisse Livium ipsum
videtur, se res inter se simillimas narrare3 quamquam id
negari certe non potest, Livium nonnulla, quae cadebant in
Fulvium praetorem, in Fulvium proconsulem non cadebant,
ex priori narratione in posteriorem transtulisse. Velut quod
dicit (27, 1, 5): „neglegentia insita ingenio ducis“, vel ἓ 7;
„pari audacia, consilio et viribus impar.“ Quamobrem nobis
quidem proconsulem occisum damnare minime licet, immo
ad fortunam potius iniquam clades eius referenda est, quam
ad temeritatem aut neglegentiam.

Anno 543 novas legiones urbanas conscriptas esse co-
gnoscimus ex Liv. 26, 28, 43 quae haudscio an fuerint eae
legiones, quas Polybius (IX, 6) sub adventum Hannibalis
consules coegisse dicit. Quas anno 544 in Etruriam missas
esse Liv. l. l. narrat. Insequenti deinde anno Q. Fabius
consul (27, 7, 9) cum iis Tarentum recepit (c. 15. e. 16).
A quo anno 546 Q. Claudio praetori traditae sunt, qui per
annos 546. 547 circa 'Parentum cum iis fuit (27, 29, 6.
c. 36, 13. c. 38, 8). Quemadmodum iam supra demonstra-
vimus, verisimile videtur, Q. Claudium aliquantum copiarum
ad exercitum Neronis consulis anno 547 contulisse (p. 34).
Deinde anno 548 illae legiones sub Veturip consule (28,
11, 12), 549. 550 sub Licinio in Bruttiis fuerunt (28, 46, 2.
29, 13, 3. c. 36, 6 sqq.), in qua provincia usque ad finem
belli sub P. Sempronio (30, 1, 3), G. Livio (30, 27, 7), Va-
lerio Faltone (30, 41, l) eas remansisse videmus.

De exercitu, quem M. Livius consul habuit in pugna
ad. Metaurum facta, hoc dicit Livius (27, 35, 11): exercitum
e duobus, qui in Gallia quique in Etruria esset, addito ur-
bano eligeret, quem mallet, qui Galliam esset sortitus. Quem
quidem locum, qui respexerit verba „quem mallet“‚ sic in-

