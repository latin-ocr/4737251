De legionum per alterum bellum Punicum historia qui
scribere suscipit, si quaerat, qui sint in ea re potissimum
auctores respiciundi, gravissimum et fere unum Livium in-
veniet. Scilicet secundum hunc, in iis quidem rebus per-
scribendis, quae ante pugnam Cannensem gestae sunt,
Polybii quoque vel maxime ratio habeatur necesse est3
earum vero rerum, -quae inde sequuntur, non iam exstat
continua descriptio in reliquiis operis Polybiani, nec nisi
perpauca reperiuntur, quae ad inceptum usui esse possint.
Tertio loco numerandus est Appianus; qui tamen, ut omit-
tamus nonnulla, quae quidem ex optimis annalibus hausta
esse apparet, minime diligenter perscriptis rebus militaribus
tantummodo summas res in illo bello gestas attingit. Quare
fit ut de exercitibus plerumque ut paratis ad pugnandum
narret, mittat autem quaerere unde exstiterint itemque, quid
de iis senatui placuerit quidve iis factum sit post eas res,
in quibus describendis ‘singulorum exercituum mentio fa-
cienda erat. Quod idem multo magis etiam cadit in Zopa-
ram3 quumque omnino uterque, Appianus praecipue, in
singularum rerum narratione minus certus saepissime videa-
tur, haud facile ausim horum verbis — sicubi discrepent
inter se scriptores — uti ad verba sive Livii sive Polybii
refutanda.

Denique Plutarchi quoque, qui in Fabio Maximo et
Marcello nonnullas res in illo bello gestas narravit, obiter
mentio faciunda est. Qui quum ea tantum, quae ad vitam
illorum imperatorum pertinerent, collegerit, minus accurate
et ipse de singulis exercitibus scripsit eamque ob causam
exigui momenti ad propositum nostrum putandus est.

