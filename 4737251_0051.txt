45

26, 48, 6 legionem quartam invenimus in Hispania.
Quod et ipsum mirum non videtur esse. Ut enim iam su—
pra vidimus (p. 7), legiones, quae in Hispania fuerunt, in
¹summa legionum uniuscuiusque anni modo adnumeratas,
modo praetermissas esse, ita hoc loco exercitum Hispaniae
per se numerasse Livius videtur — quod alias sane non
fecit: cf. 29, 2, 9, quo loco duodecimae et tertiae decimae
legionis mentionem facit.

Quod denique attinet ad primam legionem, quae com-
memoratur 25, 21, 6, negari non potest, eam nec consularem
illo anno nec omnino unquam sub consule fuisse. Quo loco ·
nisi per errorem lapsus Livius est, haudscio an lectio libra-
rii alicuius manu depravata sit, qui, quum in proximo scripta
legeret verba: „in primo instructae“, primam legionem
pro alia nescio qua posuerit.

Quum igitur primae quaeque legiones consulum fuerint,
non autem eaedem semper consulibus evenerint, patet, de
integro quotannis legiones numeratas esse. Quamobrem
Fulvius Flaccus, qui consul anno 542 tertiam ·- et fortasse
primam, ut per analogiam iudicemus -- duxit (25, 14, 6)
proconsul sextae legioni praefuit (26, 5, 11). Cui quum
exercitus idem relictus sit, ordinem immutatum esse
apparet. Perinde, quae legiones sub Marcello consule
prima et tertia fuerant (27, 2, 7), sub eodem proconsule
duodevicesima et vicesima sunt (27, 12, 14. 14, 3). Porro
Livius anno 543 legionem Flacci proconsulis (26, 5,
11), 544 Fulvii Centumali (27, 1, 11) legionem sextam
dicit, 29, 24, 13 vero — anno 550 — scribit: quinta
et sexta legiones Cannenses erant. Similiter duodecimam
et tertiam decimam legionem anno 549 in Hispania (29,
2, 9), anno 551 in Gallia (30, 18, 8. 9.) fuisse cognoscimus.
Denique (1111111127, 14, 3 legio vicesima Marcelli fuerit, 27,
38, 10 volonum fuisse legiones undevicesimam et vicesi-
mam Livius dicit. Certam autem rationem, qua eae legio-
nes, quae consulum non erant, in ordinem redactae sint,

