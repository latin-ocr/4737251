25

Attamen aliquid veri quum in illis verbis inesse videatur,
sic statuimus, Marcellum de provincia decedentem — quod
secundum Liv. 26, 21, 1 exitu aestatis factum est —— pri-
mum Otacilio legiones suas tradidisse, eumque, donec mor-
tuus est, imperium tenuisse; post mortem demum eius M.
Cethegum in Siciliam cum imperio missum esse. (Huic
enim Apulia provincia evenerat, Liv. 25, 41, 13.) Qua re
factum est, ut bis eaedem legiones a Livio commemoraren-
tur. Ceterum· Cethegus 'initio ’ anni 544 exercitum dimisit
(Liv. 26, 28, 10).

Quum autem nondum satis pacata insula videretur,
novo exercitu eodem illo anno sub Valerio Laevino occu· Α
pata est, de quo accuratius infra nobis agendum erit. Post
illum vero annum solae legiones Cannenses praesidio in
insula remanserunt (p. 22). Quae posteaquam maxima ex
parte cum Scipione in Africam transmissae sunt, insulam
obsederunt et ii, qui a Scipione relicti erant, et supplementa
anno 551 missa (30, 2, 1), quorum tamen pars dimidia po-
stea ‘in Italiam revocata est (30, 27, 9). Siculorum quoque
- quos iam sub Valerio militasse Livius (27, 8, 15) dicit -—
aliquem numerum etiamtum in exercitu fuisse verisimile est.
Eae igitur copiae, quae coniunctae duas legiones videntur
effecisse (30, 27, 8. c. 41, 2), usque ad finem belli in Sicilia
remanserunt.

Iam perspectis exercitibus, qui per illud bellum in Si-
cilia fuerunt, ad eos nobis transeundum est, qui post pugnam
Cannensem in Italia rem gesserunt. Quorum eos prius
cognoscamus oportet, qui iam ante pugnam conscripti erant.
Sunt autem duo, alter, quem Terentius Varro, alter, quem
Valerius Laevinus anno 539 obtinuit. Et Varronis quidem
exercitus ex quibus copiis compositus fuerit, ex Livio plane
non perspicimus3 nihil enim dicit (23, 25, 11) nisi hoc:
„de eo exercitu, quem ad praesidium Apuliae haberet.. .“
Quum autem ex eo loco pateat, Varronem, postquam per
aliquod tempus Romae remansit (Liv. 22, 61, 13. 23, 14, 2)

