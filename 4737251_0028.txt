22

interessent (25, 6, 17. Plut. Marc. 13) ¹). Quod enim per
Marcellum a senatu petiverunt, ut in eo saltem cum cete—
rarum legionum condicione sua aequaretur, praecise iis
negatum est (Liv. 25, 7, 3). Socii tristis fortunae iis adiuncti
sunt, qui supererant ex clade, quam Gn. Fulvius praetor
anno 542 in Apulia acceperat (Liv. 26, l, 9); deinde postea
— anno 545 —- accesserunt reliquiae haud exiguae eius
exercitus, quem superiore anno sub Fulvio Centumalo pro-
consule Hannibal maximo detrimento affecerat (27, 7, 12. 13.
e. 8, 13), ii quoque iisdem condicionibus, quibus illi, ad-
stricti. Iam iusto maiorem numerum duarum legionum fuisse
suspicari possumus (cf. Liv. 27, 8,'15.·¹ egregie suppletae
legiones); quare quum ad illud tempus duo exercitus in
Sicilia fuissent — de quorum altero paulo post nobis agen-
dum erit —‚ inde ab illo anno solae illae legiones Cannenses
praesidio insulae remanserunt ²). Quarum fortuna tandem
aliquando in melius conversa est, quum anno 550 Scipio
velut vindex in Siciliam venit in Africam traiecturus. Is
enim Cannenses praecipue milites ad exsequendum consi-
lium adhibuit, non sane ea de causa, qua commotum esse
Scipionem Livius censet 29, 1, 13. c. 24, 12 ·— nam sub
Marcello quidem in Sicilia omnino non, in Italia nonnisi
perexiguum temporis militaverant —3 immo recte Scipio in-
tellegebat, quum in eo, ut quam fortissime dimicarent, una
spes iis esset posita, se cum illis multo maiora perpetrare
posse, quam cum ullo alio exercitu. Quum vero praesidio
Siciliae aliquae copiae relinquendae essent, et ex legionibus
Cannensibus etex suis voluntariis eos, qui minus idonei

 

1) Repugnant sane, quae dicuntur 29, 24, 12. Praestantiora ta-
men ad fidem illa videntur, quum in nulla gravioris momenti re le-
gionum Cannensium mentio facta sit.

2) Quae legimus apud Livium 29, 22, 12 (ii exercitus, qui in
Sicilia erant) et c. 24, 8 (quas potissimum legiones in Africam trai-
ceret) minus diligenter videntur dicta osse.

