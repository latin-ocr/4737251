12

sam esse retulit, Polybius contra (111, 40, 14) dixit: τὰ
μὲν τῷ Ποπλίῳ προκεὴειρισμένα στρατόπεδα . . . ἐξ·
απέστελλον et postea: ἄλλα δὲ συνάγειν . . . . Quae quidem
verba Polybii minus accurate dicta esse censebit, qui duos
locos Livianos respexerit. Nam primum quidem rursus re-
grediendum est ad verba illa (cap. 17): „duas legiones Ro-
manas Gallia provincia habuit“, quae non apte dicta esse
illo loco supra iam commemoravimus. Quemadmodum igitur
ante vidimus, deminutionem copiarum Scipionis per errorem
positam esse pro auxilio postea in Galliam misso, sic etiam
duabus illis legionibus statum Galliae post miss um
sub Atilio auxilium recte significari putamus, ita ut
haec quoque verba in fontem, quem illo capite secutus est
Livius, immixta sint.

Alter vero locus, quo sententia illa, duas omnino legio-
nes in Gallia fuisse, confirmatur, reperitur c. 63, 15, quo
loco duas legiones sub Atilio fuisse Livius plane et dilucide
. dicit. Quare aut per errorem, aut per neglegentiam Poly-
bium τὰ στρατόπεδα dixisse pro una legione statuimus et
Mommseno assentimur, qui 1) unam legionem prius sub Man-
lio, alteram deinde sub Atilio in Galliam missam esse
censet. · ’

Scipio postquam Gnaeum fratrem cum maxima parte
exercitus 2) in Hispaniam misit (Liv. c. 32, 3), ipsessa duo-
bus praetoribus duarum legionum exercitu accepto quam
celerrime poterat ad Padum contendit et deinde cum Hanni-
bale ad Ticinum acie conflixit. Post hoc proelium alter
consul Sempronius, qui etiamtum in Sicilia erat, in Africam
traiecturus, copias suas cum Scipione coniunxit (Liv. c. 51,
5—7. Pol. ΙΙΙ, 68). Sequitur pugna ad Trebiam facta.
Ex qua mediam tantum aciem Romanorum maxima ex parte

1) R. G. 1⁶ p. 595.
2) Pol. 111, 56, 5 et Appianas Hispan. c. 14 omnem exercitum
missum referunt.

