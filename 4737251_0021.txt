15

proxime ad verum accedere videtur, deesse illo loco (c. 7, 2)
post verba: „quindecim milia in acie caesa“ haec: „totidem
cap “, ita ut universus numerus eorum, qui ad Trasumen-
num lacum pugnaverint, quadraginta milium efficiatur. Quod
autem Livius decem milia 'hominum 'ex clade effugisse di-
cit, minime nobis in animo est contendere, re vera hunc
eorum fuisse numerum, sed id solum pro certo habemus,
decem milia fuisse eorum, qui nec in ipsa pugna interfecti
nec capti sint. Quid vero iis factum sit, ad certum quidem
redigere non possumus; suspicari certe licet. Nam praeter-
quam quod ne Polybii quidem narratio obstat, quominus
aliquem numerum, extremi praesertim agminis, elapsum
esse putemus, id non videtur neglegentia praetereundum,
quod, ut Livius quindecim milia in acie caesa esse dicit,
ita et Polybius alios vult esse eos, qui per vallem pugnan-
tes occiderint, alios, qui per lacum foede perierint. Et illos
quidem dicit quindecim ferme milia fuisse, horum numerum
non edidit — sed haudscio an non prorsus inane sit, quod
tradit Appianus — qui non disiunxit duo illa genera mor-
tuorum —‚ viginti milia omnino cum Flaminio interfecta
esse. Ex omnibus igitur, quae disceptavimus, quattuor le-
giones Flaminio tribuendae videntur, quarum duae fuerunt
eae, quae Placentiae hibemaverant, duas cum supplementis
Roma secum abduxit Flaminius.

Servilium consulem, quemadmodum iam supra comme-
moravimus, Appianus (c. 8.) duarum legionum Cremonen-
sium reliquias accepisse significat, quas et ipsas magnopere
auctas esse constat (eff Pol. III, 75, 6). Quod autem Ap-
pianus (c. 10) quadraginta milia — i. e. quattuor legiones
— fuisse Servilio dicit, minime fide dignum videtur neque
ullo alio loco, ne ipsius quidem Appiani, confirmatur. Immo
ex Liv. 22, 27, 10 non amplius duas legiones fuisse colligi
potest, quum Fabii dictatoris exercitus adiecto Serviliano
quattuor legionum fuerit.

Sequitur illud tempus, quo Q. Fabius Maximus dictator

