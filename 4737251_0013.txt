7

postea nobis erit agendum. Ad tempus vero satis erit
significasse nonnullas indiligentias, quae per universam Li-
vianam narrationem alterius belli Punici latius patent. Velut
eum numeris legionum, quos singulis exercitibus perlustratis
Livius edidit, nonnunquam minus conveniunt ipsae enume-
rationes. Deinde interdum non satis liquet, utrum legiones
nescio quae dimissae an etiamtum, ut in armis, in rationem
inducendae sint. Rursus de aliis copiis, num omnino pro
legionibus adnumeratae, aut certe quot legiones adnumera-
tae sint, exploratum non est. Insignis autem inconstantia
apparet in iis legionibus, quibus in Hispania bellum gestum
est. Eae enim ab initio belli usque ad annum 543 a. u. c.
non in summam copiarum Romanarum adscriptae sunt, ab
illo anno sunt. Quam inconstantiam scientem et prudentem
admisisse Livium ex eo colligas, quod illo anno missis in
Hispaniam et claris imperatoribus et subsidiorum magno
numero impigre bellum redintegratum est magisque indies,
praesertim quum capta Capua in Italia consisteret quo-
dammodo bellum, res Hispanienses oculos animosque homi-
num in se converterunt. Sed nusquam ne minima quidem
significatio Livii legitur, qua de causa aliam rationem ante
annum 543, aliam postea secutus sit. Immo sibi ipse eon-
scius mutatae rationis non videtur fuisse. Quin commemo-
ratis duobus Scipionibus (25, 3, 6) — qui quamquam iam
inde ab anno 537 in Hispania exercitui praeerant, semper
tamen in perlustrandis exercitibus praetermissi sunt — fieri
non potest quin etiam legentium animi confundantur. Prorsus
enim apparet —- quod infra videbimus, ef. p. 48. 49. - in
numero trium et viginti legionum, quem tradit Livius 1. 1.,
copias Scipionum non esse adnumeratas ¹).

Praeter pontificum autem annales, ex quibus ea maxime,
quae initio uniuscuiusque anni legimus de exercitibus Ro-

 

1) Aliter censet Weissenbornius, qui eas copias pro duabus le-
gionibus in ratione ducit.

