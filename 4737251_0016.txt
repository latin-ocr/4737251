10

belli dimicaturum hostem credebant.“ Ut autem deminutio
illa prorsus in dubium nobis vocanda videtur„ ita ne 33
quidem offensione vacant, quae paulo post Livius dicit:
„duas legiones Romanas . . . . Gallia provincia habuit“,
quoniam hoc loco de ea re solum agendum erat, quantae
copiae illo tempore ad bellum apparatae sint3 in quarum
numero Livius etiam Manlianas illas legiones fuisse vult,
dicit enim „L. Manlius praetor mittebatur . . .“

Quam difficultatem ut expediamus, prius locum Polybii
(III, 40), alium deinde Livii cognoscere oportet. Polybius
enim l. l. Manlium cum una legione iam occupasse Galliam
dicit, priusquam consules egrederentur, quod factum est
ineunte aestate (Pol. III, 41, 2). Deinde quum Manlius a
Bois magnam cladem accepisset, legiones, quae Scipioni
decretae erant, duce praetore, cuius nomen Polybius non
edidit, in Galliam submissae sunt, novumque exercitum
Scipio conscribere iussus est. Similia his narrantur a Livio
(21, 25—26). Manlius enim, qui nondum profectis Roma
consulibus cum exercitu Galliam tenet, Mutinae coloniae,
quae in periculo erat, auxilium laturus in insidias cadit
maximoque detrimento afficitur ¹). Cui deinde G. Atilius
praetor cum altera legione Scipionis consulis subsidio mit-
titur, novamque Scipio in locum eius legionis conscripsit.
Ex his duobus locis, quorum communem fontem fuisse recte
monet Kellerus ²), summa efficitur hacc: primum constat,
Manlium ineunte aestate Galliam iam cum praesidio obtinu-
isse, deinde exercitum eius sive una sive duabus Scipionis
legionibus auctum esse. -— Quodsi haec certa sunt, iam re-
vertamur ad ea, quac supra dixit Livius (c. 17): „Scipioni
minus copiarum datum, quia L. Manlius . . . . mittebatur.“

 

1) Bis eandem rem — i. 3. impetum in Manlium factum —
narrare Livium in capite'25 recte nobis dicere videtur C. Peter,

„Livius und Polybius“ Halle, 1864 (p. 13).
2) „Der zweite punische Krieg und scine Quellen“ p. 177.

