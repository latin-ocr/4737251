6

Longe aliter Livius. Qui praeterquam, quod in ipsis
‘rebus narrandis permulta profert de singulis legionibus ac-
curatiora, antequam uniuscuiusque anni res gestas ordine
enarret, nominatis magistratibus maioribus provinciisque,
quae singulis obtigerint, omnes exercitus, quibus eo anno
bellum gestum est, et residuos ex superioribus annis et
recenti dilectu conscriptos enumerat additque, quid de sin-
gulis senatui placuerit. Cuius rei causa ea cst, quod Livius,
ut Romanus, maiore cum diligentia de iis rebus disserere
solet, quae urbanae vulgo dicuntur, contra scriptores Graeci,
Appianus, Dio Cassius, Zonaras, res illas multo minus
respexerunt, Polybius denique, ut qui non urbis Romae, sed
universi orbis terrarum historiam scriberet, ibi tantum res
urbanas attigit, ubi aut ad formam rei publicae Romanorum ‘
illustrandam, aut ad narrandas res gestas necessario per-
tinerent.

Quodsi constat, ad singularum legionum historiam multo
maximi momenti esse Livium, primum necesse est cogno-
scamus, qualis Livianae narrationis diligentia sit et fides.

Et ea quidem, quae initio uniuscuiusque anni dicit de
provinciis ct exercitibus ceterisque rebus, de quibus in se-
natu actum est, omnia fere ex eodem fonte hausta videntur.
Illae enim res omnes, quas urbanas dicimus, antiquitus
conscriptae erant in annalibus pontificum ¹); ex iis igitur,
quicunque postea annales scripserunt, repetiverunt, quae de
illis rebus tradunt. Quum vero non eandem semper dili-
gentiam scriptores in transscribendis pontificum annalibus
adhibuerint, factum est, ut alia minus accurate explanata
esse, alia parum sibi constare aut ctiam plane sibi repu-
gnare videantur. Et de singulis quidem, quae huc pertinent,

 

1) de iis cf. Mommsen, Roem. Gesch. ed. 5, Ι, 464 sqq.
Teuffel, Roem. Literat. ed. 2, p. 116 sqq„ Nissen, Krit. Un-

tersuchungen iiber die Quellen der 4. und 5. Deeade des Livius
p. 86 sqq.

