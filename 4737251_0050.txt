44

auctores — Livium maxime — legimus, nobispercensendi
sunt videndumque est, num quam certam rationem 'Romani
in legionibus numeri ordine notandis secuti sint. Et id
quidem facile intellectu est, initium eos fecisse numerandi,
iis etiam temporibus, quibus vel plurimae copiae in armis
erant, a duobus consularibus exercitibus — nimirum quia
ante illud bellum duos omnino exercitus binarum legionum
sub consulibus emiserant. Quamobrem omnibus fere locis
tertiae decadis Livianae, quibus quattuor primae legiones
commemorantur, sive consulares sive dictorias eas fuisse
cognoscimus 1). Velut 22, 27, 10 dictatoris exercitum di-
visum esse Livius narrat. 24, 36, 4 prima legio ea est,
quae consuli Marcello — cuius de exercitu est - in Sici-
liam submittitur. 25, 14, 6 tertia legio Fulvii Flacci con-
sulis est. 27, 2, 7 prima et tertia legio consulis Marcelli
exercitum efficiunt. 27, 41, 9. 42, 2 primam et tertiam le-
gionem consul Nero habet. Quod de Cannensi exercitu
prima, secunda, tertia legio (22, 53, 1, 2) commemorantur,
repugnare minime videtur, quaecunque eae legiones fuerunt,
— quod sane perspicere non possumus —; nam universus
exercitus Cannensis consularis fuit, nec quisquam* praeter
duos consules cum imperio in illa pugna fuit.

Iam nonnulli loci nobis respiciendi sunt, quibus primae
legiones non consulares fuisse videantur. Velut 22, 57, 8
legione classica — ea legio tertia erat. Quum autem plane
perspicuum sit, non posse hanc eandem esse atque illam,¹
cuius reliquias ab Appio Claudio tribuno militum collectas
esse Liv. c. 53, 2 commemoravit, sic statuendum nobis
videtur, quum iam consularis exercitus nullus exstaret, de
integro eas, quae supererant, copias numeris notatas esse,
ita ut legiones urbanae prima et secunda, legio classica
tertia fieret.

1) Polybii τέταρτον στρατόπεδον Scipionis consulis fuisse supra
(p. 11, 1) iam demonstravimus.

