32

Sed praeter dictatorium illum exereitum, ex quo duo
consulares facti sunt, alios etiam post pugnam Cannensem
confectos esse cognoscimus ex Liv. 22, 57, 8, 9. Dicit
enim, coactis omnibus, qui arma ferre potuerint, quattuor
legiones effectas itemque socios earum conscriptos esse.
Quod deinde loco posteriore, quo de dictatoris exercitu dis-
serit (23, 14, 2) nihil omnino de illis legionibus dietum
sit, mirum videri potest et offendit in eo Weissenbornius,
qui neglegentia Livium eas praeteriisse censet. Sed omissae
hocloco ideo videntur, quod, quamquam aut prius aut
certe eodem tempore confectae erant, quo servi publice re-
dempti, noxii liberati, tamen non eodem tempore contra
hostem ductae sunt. Immo, quum iuniorum maxime et vel
praetextatorum illas legiones fuisse Livius (22, 57, 9) dicat,
per aliquod tempus in urbe eas retinere senatui videtur
placuisse, ut quae minus etiamtum idoneae ad belligeran-
dum essent. Itaque nullos omnino milites ex earum numero
in exercitu dictatoris fuisse statuendum est. Egressis au-
tem urbe legionibus urbanis, quas dictator secum abduxit,
illae quattuor legiones omnes urbanae sunt appellatae: 23,
25, 9. e. 31, 3. 5. Quibus locis quae commemorantur le-
giones urbanae, plane non eaedem nobis videntur esse,
immo duo exercitus sunt binarum legionum urbanarum,
quorum alter — de quo agitur in capite 31 — Marcello
evenit, quemadmodum supra (p. 23) vidimus quaeque postea
ei acciderint, cognovimus. De duabus autem legionibus,
quae reliquae erant, quid decretum sit, non perinde ac de
illis constat. Quas initioalteri consuli, qui in locum Po-
stumii suffectus esset, decretas esse Livius dicit 23, 25, 93
quumque deletis cum ipso duce Postumii copiis plane vacua
ab exercitu esset Gallia, conicere possumus, alterum· con-
sulem eum exercitu in eam provinciam in locum Postumii
mittere initio senatui propositum fuisse. Sed mutato se-
natus consulto non consuli quidem illae urbanae legiones
evenerunt, sed nihilo mimus in Galliam videntur missae

