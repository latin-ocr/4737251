36

acciderunt, hic quoque exercitus deletus est. Quem sub
Gn. Fulvio Flacco circa Herdoneam adortus Hannibal ma-
xima ex parte cecidit3 qui supererant, a consulibus con-
tracti (25, c. 22, 2) legionibus Cannensibus adiecti sunt
(26, 1, 9. 10).

Sequuntur eae legiones, quaest per annum 540 praesidio
urbi fuerunt (24, 11, 3). Cum iis postero anno Gn. Fulvius
Centumalus Suessulam in locum Marcelli, qui in Siciliam
missus erat, successit (24, 44, 3). Eo deinde anno, quo
Capua obsideri coepta est (542), Q. Fulvio Flacco consuli
evenisse videntur (cf. p. 30). Is fuso fugatoque ad Bene-
ventum Hannonis exercitu (25, c. 13—15) una cum collega
ad oppugnandam Capuam legiones duxit (c. 15, 18). Capta
vero Capua unam ex duabus legionibus fecit, dimissis, quem-
admodum Livius dicit, iis, qui plurima stipendia haberent ¹).
Quod quidem ita intellegendum videtur, ut Flaccus eos, qui
anno 540 conscripti erant, maxima certe ex parte dimiserit,
*contra ii, 'qui post illum annum in supplementum missi, in
armis remanserint. Minus enim apte „plurima stipendia“
Livius dicere videtur de eiusmodi exercitu, qui per tres
annos tantum foris rem gessit. Nisi forte praestat cum
Weissenbornio sic statuere, ex q u a tt u o r le gio nib u s,
Appii Claudii etQ. Fulvii, unam esse factam, quarum qui-
dem Claudii duae legiones post pugnam Cannensem statim
eductae erant poteratque optimo iure de iis dici: „qui plu-
rima stipendia haberent . . .“ Ceterum una illa legio ex
eo tempore sub variis ducibus, inde ab anno 547 sub Ho-
stilio Tubulo Capuae fuit (27, 7,.10. c. 22, 4. c. 36, 13. 28,
10, 15. 29, 13, 6). Quo tempore cum Hasdrubale decerta-
tum est, Romam ad praesidium urbis videtur arcessita esse
(27, 43, 8). Post annum vero 550 quum non iam comme-
moretur, dimissam eam esse putamus.

Supra iam nobis narranda erat earum legionum, quae

 

ι) Liv. 26, 28, 7, 8.

