23

viderentur, segregavit, ita ut duae legiones senorum milium
et ducenorum peditum, trecenorum equitum exsisterent (Sic
enim intellegendum videtur, quod dicit Livius 29, 24, 13,
14). Quanto autem exercitu Scipio in Africam traiecerit.
neque 29, 25 init„ neque alias Livius commemoravit. Ap-
pianus (Libye. 13) transmissos esse peditum sedecim milia,
equites mille et sexcentos, apud Zamam pugnasse tria et
viginti milia peditum, mille et quingentos equites tradidit.
Confecto bello omnem exercitum Scipio domum reduxit
(Liv. εἷο, 45).

Non alienum videtur, post legiones Cannenses ceteros
exercitus percensere, qui per illud bellum in Sicilia rem
gesserunt. Et earum quidem legionum, quae anno 537 in
insulam missae (Pol. ΙΙΙ, 75. App. Hann. 8) ι) iam anno 539
in Italiam revocatae sunt, hoc loco obiter tantum mentio
est facienda, utpote quae in Italia tantum res memorabiles
confecerint. Iam igitur venimus ad eum exercitum, quo
‘Marcellus Syracusas expugnavit. Et Marcellus quidem eum
exercitum, quem post missas in Siciliam legiones Cannenses
acceperat, — erant autem duae exiis legionibus, quae post
pugnam Cannensem conscriptae peJ,¹ annum 538 Romae re-
manserant - praesidio ad tuendam Nolam retento sub hie-
mem domum dimisit (Liv. 23, 48, 2). Verisimillimum autem
est, eas legiones peracta hieme denuo sub arma vocatas
esse; quumque, ut ex Liv. 24, 11. perspicimus, duorum
exercituum, qui anno 540 novi educti sunt, — nam tertii,
quae fuerunt legiones urbanae, hoc loco ratio non habenda
est — alterum Marcellum accepisse necesse sit, conicere
certe licet, veteres legiones rursus Marcello evenisse. Quod
eo magis adducimur ut credamus, quia complura sunt exem-
pla, quibus clarissimos duces, velut Fabium, Gracchum,

 

1) Omisit hoc dicere Livius, qui tamen significat, praesidia Ro-
mana in urbibus insulae fuisse 21, 49, 7. Revocatas legiones narrat
23, 31, 4. c. 32, 2.

 

