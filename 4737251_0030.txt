24

ipsum Marcellum, eundem exercitum per complures annos
retinuisse intellegimus.

Eo igitur exercitu Marcellus primum in Campania, per
aliquod tempus eum Fabio collega coniunctus, bellum gessit:
Quum autem in Sicilia magis in dies animi hominum sol-
licitarentur nec id solum timeretur, ne cum Syracusanis
bellum gerendum esset, sed in ipsa provincia Romana non-
nullas urbes novis rebus studere appareret, duplici imperio
coercere insulam senatui placuit. Quoque celerius bellum,
quod imminebat, conficeretur, Marcelle, ut qui dux esset
spectatissimus, Siciliam provinciam decreverunt. Qui quum
per aliquod tempus valetudine adversa Nolae retineretur,
partem exercitus iam praemisisse in Siciliam videtur, quam
absente eo Appius Claudius duxit ¹). Alteram autem legio-
nem, quam secum abduxisse ex Italia consulem ipsum pu-
tare poteramus, paulo post submissam esse Livius dicit
c. 36, 4. Supplementorum mentionem facit 26, 1, 7.

Quae autem legimus apud Livium (26, 1, 1·2): „rota-
cilio et M. Valerio Siciliae Graeciaeque ora cum legionibus
classibusque, quibus praeerant, decretae . . . centum Sicilia
cum duabus legionibus habebat naves“ — ea per er-
rorem videntur dieta esse. Etenim Otacilium — qui annis
537 et 538 duabus legionibus, quae in Sicilia erant (cf.
p. 23. 28.), praefuisse videtur, -— inde ab anno 539 clas-
sem solam obtinuisse ex omnibus locis perspicimus, quibus
Livius mentionem eius fecit (velut 23, 41, 8, 9. 24, 8, 14.
25, 31, 12, alias); et quoniam legiones illae duae nusquam -
nec antea nec postea commemorantur, facile patet, non alias
eas fuisse aeMarcelli, de quibus modo egimus, legiones.

1) Plut. Maro. 13: Ῥωμαίων ἦν ἐκεῖ προαπεσταλμένη δύναμις καὶ
στρατηγὸς Ἄππιος. cf. Liv. 24, 29, 4. c. 30. 1. Appium non proro-
gato a senatu imperio legiones Cannenses, quibus priore anno prae-
fuerat, Cornelio Lentulo tradidisse apparet ex Liv. 24, 10, 5. Post
adventum Marcelli legatus eius fuit (c. 39, 12).

