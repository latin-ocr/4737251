11

Quae quidem verba ad arbitrium suum admiscuisse et,
quemcunque auctorem illo eapite secutus est, eius narratio-
nem· immutavisse Livius videtur. Plane enim non dubium
est, quin deminutio consularis exercitus, de qua agit illo
loco, nihil aliud sit, quam auxilium sub Atilio in Galliam
missum. Quae autem res in errorem Livium induxerit, fa·
cile intellegi potest: scilicet, quum illa scriberet, iam apud
alium illum auctorem legerat, ad Manlium de Scipionis
exercitu auxilium missum esse, quo factum est, ut plane
aliena confunderet.

Iam in eo dissentiunt Livius et Polybius, quod Livius
initio statim anni sex legiones confectas, Polybius ab initio
quattuor tantum legionibus more usitato conscriptis ¹) postea
demum nouo dilectu numerum legionum auctum esse censet.
Quorum multo nobis praestare ad fidem videtur Polybius.
Romani enim, qui, ut ex omnibus apparet, quantam vim
seditiones Gallicae habiturae essent ad imminentis belli
eventum, illo tempore nondum intellexerant, nonnisi cala-
mitate docti a consuetudine sua, qua duobus consularibus
exercitibus binarum legionum bella gerebant, revocati viden-
tur esse. Quare minorem curam Galliae initio fuisse facile
credemus, verique simillima est Mommseni 2) sententia, Man-
lianum exercitum initio Scipioni decretum fuisse, ut in
Hispaniam eum duceret.

Iam numerus legionum, quae in Gallia fuerint, in du-
bium venit. Polybius l. 1. quartae legionis mentionem facit,
nec repugnat sententiae, u n a m legionem initio in Gallia
fuisse, locus Livii (c. 25—26). In eo vero minus conveniunt,
quod Livius unam legionem sub G. Atilio praetore submis-

 

1) Eam enim legionem, quae in Gallia erat, quam τέταρτον σιρα-
τόπεδον appellat Polybius (111, 40, 13) consularem fuisse vel ex eo
adducimur ut putemus, quod, ut infra demonstrandum erit (cf. p. 44),
quattuor primae legiones uniuscuiusque anni consulum erant.

2) R. G. 1⁶, p. 584.

