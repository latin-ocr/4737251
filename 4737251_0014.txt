8

manis, congesta sunt, alios quoque auctores progrediente
narratione secutus est Livius. Qui et ipsi inter se et cum
pontificum annalibus saepenumero minus conveniunt. Ceterum
de plerisque, quae aut a pontificum annalibus, aut ab aliis
auctoribus, aut etiam ab utrisque repetita inter se discre-
pant, omnino non laborasse Livius videtur3 quare permultas
inconstantias ut perspicere possumus, ita tollere nequimus,
satisque habebimus, si nonnullis sententiis nostris fidem
aliquam fecerimus, ad eertum vero ut redigamus, rarius
nobis eveniet.

Iam si quaerimus, quanam ratione facillime id, quod
petimus, assecuturi simus, res ipsa ferre videtur, ut dupli-
cem viam ingrediamur. Etenim eius temporis, quo nondum
copiae Romanorum multifariam dispergebantur, sed magni
semper exercitus in unum cogebantur, donec postremo
omnes fere, qui in armis erant, in campo Cannensi occisi
sunt, â€” illius, inquam, temporis legiones cunctas sub uno
aspectu ponere haud difficile est. Aliter res sese habet post
pugnam Cannensem. Novi enim exercitus, qui post illam
cladem conscripti sunt, in provinciis plane diversis bellum
gesserunt3 complures uno tempore belli sedes fuerunt, deni-
que magni exercitus in unum locum contracti non iam
reperiuntur praeter eum, quo Capua obsessa et alterum, quo
Hasdrubal ad Metaurum victus est, qui uterquc numero
prope accedit ad magnum illum exercitum Cannensem. Ita-
que res monet, ut deinceps ad singulos exercitus variosque
casus, qui eis acciderunt, animum rcferamus3 quorum pri-
mum locum obtineant necesse est legiones eae, quae Can-
nenses per totum bellum appellatae sunt, ut quae et in
priore et in posteriore velut actu huius belli partes suas
egerint nec nisi finito bello de scena decesserint. Postremo
vero, si singula spectaverimus, innisi et iis, quae ex Livio
ceterisque auctoribus perspexerimus, et iis, quae nobis ipsis
explorare contigerit, omnes exercitus, quibus per universum
bellum res publica Romana gesta est, in unum conferemus.

