'31

nec omnino postea ullam mentionem fecerit Livius, verisimil-
limum est, eas iam, antequam de exercitibus et provinciis
in senatu ageretur, dimissas esse —- nisi forte, quemadmo-
dum paulo ante Neronis exercitus maxima ex parte in Hi-
spaniam traductus erat, ita postea Claudiani exercitus robora
cum Scipione in illam provinciam missa esse putandum
est. Id certe non dixit Livius, Scipionis copias novo dilectu
conscriptas fuisse.

Iam ad Gracchi exercitum transimus, qui ex quibus
copiis compositus fuerit, supra demonstravimus. Gracchus
igitur anno 539 111 Campania et Apulia (23, 35—37. 48, 3.
24, 10, 3. ll, 3.), insequenti deinde anno in Samnio cum
exercitu fuit, ubi magna victoria ad Beneventum parta,
quicunque supererant ex volonibus, eos libertate donavit.
Ex Lucania deinde, qua in provincia per annum 541 vide-
tur fuisse (24, 47, 12. cf. 25, 15, 20), postquam Capua
obsideri coepta est ¹), profectus cum parte copiarum per
Lucanum quendam proditus et interfectus est (Liv. 25, 15.
16). Cuius morte perculsi volones, qui nonnisi propter ducis
amorem in armis ad id tempus remanserant, dilapsi sunt
(c. 20, 4). Ii autem, qui praeter volones in Gracchi exer-
citu fuerant, quos in Lucania a Graccho relictos esse Li-
vius (c. 15, 20) commemorat, a Gn. Cornelio quaestore sunt
abducti. Quumque multo maior ea pars exercitus esset,
verisimillimum videtur, Romam eam rediisse, ut supplemen-
tis scriptis duarum legionum iustus numerus denuo effice-
retur. Quodsi Livius (c. ,19, 4), quo loco de obsidione
Capuae agit, hoc dicit: „procul conspectus S e mp ro n i a·
n u s e x e rcitu s, cui Gn. Cornelius quaestor praeerat“,
conicimus, Romam copias reducturum Cornelium Capuam
praetergressum esse. Ceterum de eo, quid postea de le-
gionibus iis decretum sit, suspicari tantum, minime vero
certa investigare possumus (cf. p. 37).

 

1) „ne Beneventum sine praesidio esset.“ L. 25, 15, 20.

