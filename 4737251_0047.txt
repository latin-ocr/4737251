41

explendum duarum legionum numerum supplementa adiecta,
quae quidem, quum maior quam superioribus annis illo
anno dilectus habendus esset, proinde ac post pugnam Can-
nensem ex voluntariis militibus conficienda erant. Sic enim
intellegimus verba Livii (27, 38, 10): „volones in undevi-
censimam et vicensimam legiones scripti“, ut undevicensi-
mam et vicensimam legiones eas fuisse censeamus, ex
quibus partem aliquam Livius sibi sumpserat, ita ut volones
qui ,conscripti erant, illarum legionum numero insererentur;
nec Weissenbornio assentiri possumus, qui legiones illas
omnino Livio evenisse (ad Liv. 28, 10, 11) censet verbaque
. illa, Livii (c. 38, 10), in eum sensum accipit, ut ex volonibus
undevicensimam et vicensimam legionem factas esse eas-
que in locum illarum —- Livianarum secundum Weissenb.
— successisse existimet. Ceterum recte monuit Weissen-
bomius, verba Livii: „intulerat mentionem de volonibus ad
signa revocandis“‚ quaeque sequuntur, non satis diligenter
dicta neque ad verbum intellegenda esse. Etenim disper—
sos ac dilapsos Gracchanos volones tum demum, post quin-
que annos, rursus coactos esse minime probandum aut certe
alium magnum numerum iis adiectum censendum est. Quod
autem „volonum“ legiones (28, 10, 11) appellantur, quum ideo
factum videtur, quia haudscio an maior pars volonum fuerit,
tum propter novitatem rei — quemadmodum Gracchi etiam
legiones volonum appellavit Livius, quamquam earum vix
tertiam partem voluntariorum militum fuisse constat.

Eae igitur legiones anno 547 sub Terentio Varrone
(27, 36, 13), 548 sub Livio in Etruria fuerunt (28, 10, 11),
unde insequenti anno Ariminum ductae sunt (28, 46, 13.
29, 5, 9), quia rursus incursio per Magonem, fratrem Han-
nibalis, facta erat. Ibi deinde per annum 550 sub Livio
primum, postea sub L. Sribonio praetore (29, 13, 2. 4.),
551. 552 sub M. Cornelio proconsule fuerunt (30, l, 7.
c. 27, 10: ceteris . . . prorogata imperia). Anno autem 553
non iam sub armis eas fuisse perspicimus ex Liv. 30, 41.

