35

quae quidem verba non consulis declamantis, sed auctoris
nescio cuius, quem Livius illo loco secutus est, videntur esse.

Ceterum 'post pugnam ad Metaurum factam consulis
exercitum rursus imminutum esse apparet ex Liv. 28, 10,
10., ubi duas tantum legiones fuisse dicit. Eae igitur duae
legiones, postquam per annum 548 et partem anni 549
Caecilius Metellus iis praefuit, ineunte hieme eius anni di-
missae sunt pernicioso morbo imminente (29, 10, 3. 11, 9).
De Fulvii autem exercitu, quem per annum 547 in Lucania
fuisse cognoscimus ex 27, 42, 17, quid in annum 548 de-
cretum sit, ex Livio frustra quaerimus. Omnino quaecunque
ad historiam legionum pertinent, multo minore cura sub
finem belli a scriptore sunt tractata, quam prioribus annis
-- nimirum ut tempore ipsius belli non iam proinde atque
antea omnium animi ad res, quae in Italia gerebantur, in-
tenti erant, post illam praesertim pugnam, qua de universi
belli eventu decertatum est, ita Livio quoque minus cordi
fuit, quid singulis legionibus evenerit. Ceterum de Fulviano
exercitu suspicari certe licet. Quum enim postero anno
(548) in perlustrandis exercitibus Livius (28, 10, 15) Clau-
dio Tarentum provinciam evenisse dicat, aliquem exercitum
ei ad praesidium urbis fuisse statuendum est, quemadmodum
iam antea cum exercitu idem Claudius Tarentum obtinuerat
(27, 36, 13. 38, 8). Facile igitur putare possumus, Fulvii
exercitum, electione Neronis consulis ad unam legionem
redactum, Tarentum traductum esse ยน).

Iam ad eos exercitus venimus, qui anno 540 conscripti
sunt,- qui duo fuerunt praeter eum, quem a Marcello acce-
ptum sive potius receptum supra (p. 23) demonstravimus.
Quorum alteri illo anno Q. Fabius praetor, insequenti (541)
M. Aemilius praetor Luceriae praefuit (24, 12, 6. 20, 8.
44, 2). Anno deinde 542, quo tot casus adversi Romanis

 

1) Quae legio haudsoio an fuerit eadem, quae anno 549 in Grae-
ciam transmissa est. cf. p. 27, 2. p. 52.

