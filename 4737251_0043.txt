37

anno 541 conscriptae sunt, historia (p. 33 sq.). Duae autem
novae legiones anni 542 Romae, ut assolebat, per illum
annum remanserunt ¹). De insequentis vero anni (543) novis
exercitibus coniectura tantum colligere possumuS, quippe
quum plane non laboraverit de iis Livius, qui (25, 41. 26, l)
nec de consularibus exercitibus nec de novis urbanis legio-
nibus quicquam dicit. Ceterum verisimillimum videtur,
alterum consularem exercitum fuisse urbanarum legionum
superioris anni (25, 3, 7), alterum adiectis supplementis ex
iis copiis factum esse, quas post Ti. Gracchi mortem quae-
stor eius Romam reduxerat (cf. supra p. 31). Quorum exer-
cituum alterum certe initio statim anni sub Cethego praetore
(25, 41, 13) in Apuliam missum esse conicimus, quippe
quae provincia post Oentenii et Fulvii Flacci clades prorsus
vacua ab exercitibus esset. Quum vero illo anno Hannibal
urbem ipsam adgrederetur, per magnam partem anni uter-
que consul Romae remansit. Quibus exercitum fuisse Livius
(26, lo, 2) censere videtur, quum contra non Appianus so-
lum (cg 39: οἰκεῖον οὐδὲν ἔχοντες ἱκανόν), sed etiam Poly-
bius (IX, 6) nullas adfuisse copias dicat. Quae res quomodo
se habuerit, pro certo quidem dici non potest; sed haudscio
an praeter illas novas legiones, quas eo maxime tempore
conscriptas esse Polybius narrat, alter etiamtum consularis
exercitus Romae fuerit — qui sane, siquidem fuere reli-
quiae exercitus Semproniani necdum illo tempore supple-
menta' scripserant consules, perexiguus potest fuisse. —

 

l) Ut nihil omnino omittamus, Centenii quoque mentionem hoc
loco inicimus, cuius exercitus eodem anno 542 temere inito proelio
in Lucania plane deletus est (Liv. 25, 19, 9 sqq.). Eius casum pror-
sus alieno loco narrat Appianas (c. 9). Ceterum in 118 quoque, quae
de eo Livius 1. 1. tradidit, haud fere quisquam erit, quin vehementer
offendat. Verisimillimum nobis quidem esse videtur, Centenium ad
exercitum eive Gracchi sive Flacci praetoris augendum cum aliquot
milibus missum esse, deinde receptis undique voluntariis sua sponte
belligerasse.

