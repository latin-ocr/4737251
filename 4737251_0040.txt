34

serunt (24, 44, 7), per duos deinde annos sub M. Iunio in
Etruria fuerunt (Liv. 25, 3, 4).

Eorum igitur exercituum consularium alter sub Marcello
per insequentes annos contra Hannibalem pugnavit (26, 38,
6. 11. c. 39, 4. 27, 2, c. 12—14.· c. 22, 2. c. 26 sqq.)‚ donec
anno 546 Marcellus prope Venusiam interfectus est. Deinde
exercitum eius filius Venusiam duxit (c. 29 init). Altero
exercitu Valerius Laevinus, quod reliquum belli in Sicilia
erat, Agrigento capto confecit (26, 40. 41). Per annum 545
Fulvius Flaccus, qui Capuam expugnaverat, iis legionibus
praefuit, quem in Lucania fuisse cognoscimus ex Liv. 27,
15, 2. T. Quinctius consul, cui‘anno 546 evenerunt, post-
quam suas legiones cum altero exercitu consulari in Apulia
coniunxit (c. 25, 13), et ipse calamitati interfuit, qua Mar-
cellus absumptus est et postea Capuam se recepit (c. 29, 2).
Inde autem paulo post exercitum Tarentum videtur abdu-
xisse (c. 39, 3. 6.) et in ea urbe mortuus esse. Postero
anno -— 547 —-, quo in eodem discrimine, quo initio belli,
rursus res Italiae fuerunt, quum consulibus copia facta
esset, et eligendi ex omnibus exercitibus, qui maxime idonei
viderentur, et supplendi, unde vellent, Gr. Nero consul ex
utroque consulari exercitu superioris anni suum exercitum
coegisse dicitur (Liv. c. 40, 14). Quum vero quadraginta
milia peditum, duo milia et quingentos equites ex duobus
exercitibus electos esse minime sit verisimile — is enim
numerus quattuor legionum est, nec intellegimus, quae fue-
rint reliquae copiae, quas Q. Fulvio proconsuli Hostilius
tradere iussus est —, maiore fide nobis digna videntur,
quae legimus c. 38, 8 - quamquam non ipse Livius enar-
rat, sed alter consul invidens collegae dicit -ε „collegam
ex duobus consularibus exercitibus et tertio, xcui Q. Clau-
dius Tarenti praeesset, electionem habere.“ Nam non sine
ulla causa tertii illius exercitus mentionem factam esse, ex
eo colligimus, quod tam diligenter, vel potius dicam tam
ieiune additum est: cui Q. Claudius Tarenti praeesset —

