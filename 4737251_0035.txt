29

dendae, donec capta est, interfuit. Id vero postquam evenit,
cum maiore parte copiarum Nero in Hispaniam missus est
(26, 17, 1); qui supererant, dimissi videntur esse.
Transeundum iam est ad eos exercitus, qui post pugnam
¹Cannensem coacti sunt, quorum primum spectare oportet
eum, quem M. Iunius dictator haud ita multo post pugnam
eduxit. Qui compositus erat quum ex legionibus urbanis,
quae initio anni a consulibus conscriptae erant, tum ex
servis, qui, quum voluntarii ad militiam se obtulissent, pu-
blice redempti (22, 57, 11), et ex noxiis, qui cogente neces-
sitate liberati sunt (23, 14, 3). Sociorum quoque mentionem
facit Livius (c. 14, 2) — nisi forte praestat cum Weissen-
bornio sic censere, ex civibus Romanis, qui in agro Piceno
et Gallico domicilia habebant, eas cohortes confectas fuisse,
—— quorum tamen numerum magnum non posse fuisse per-
spiciemus, si ad octo milia volonum, sex milia noxiorum
duas legiones urbanas, — quae non multo minores decem
milium existimandae videntur -— addiderimus. Is igitur
exercitus initio anni 539 dirisus est, ita ut Q. Fabius duas
urbanas legiones, volones Ti. Gracchus acciperet, cui additos .
esse sociorum viginti quinque milia Livius auctor est (23,
32, 1). Cui noxii evenerint, non dicit Livius; quum autem
compluribus locis (23, 35, 7. c. 36, 2. 24, 16, 8) veteres
milites, qui in Sempronii exercitu fuerint, commemoren-
tur, haudscio an huic duci noxii dati sint. Omnes enim,
quos praeter eos dictator in exercitu habuerat, proxime
conscriptos fuisse scimus. Contra plane verisimile est, ex
noxiis eos potissimum esse electos, qui iam stipendia fecis-
sent. Iam vero, quae de divisis exercitibus Livius retulit,
permira videntur. Nam vel si noxios Fabio relictos esse
statuimus, tamen summum septendecim milia accepisse
potest; contra Sempronium duplicem fere numerum obtinuisse
patet (25000 -ι- 8000). Minime autem intellegitur, quam ob
causam tantum discrimen inter consulares exercitus factum
sit et imprimis, cur alteri consuli socii uon sint adiecti.

 

