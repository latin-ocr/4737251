40

telleget, ut statuat, alterum duorum exercituum, qui in
Gallia et Etruria erant, — i. e. Etruriae duas legiones;
nam, quae in Gallia erant, sub Porcio praetore fuisse supra
iam (p. 38) vidimus —- Livium sibi sumpsisse eique exer-
citum urbanum adiecisse, ita ut quattuor legiones haberet.
Cui tamen sententiae non solum repugnat, quod dicit Liv.
27, 36, 12: ut binae consulum essent, sed id quoque de ea
nos deicit, quod, si quattuor legiones Livio fuisse statuimus,
computatae legiones illius anni non conveniunt cum eo
numero, quem edit Livius l. l. — quem tamen ut ex fonte
multo maximae auctoritatis haustum in dubium vocare mi-
nime licet. Rursus quum constet· maiorem quam duarum
legionum fuisse exereitum Livii (cf. locum, quem modo lau-
davimus, 27, 35, 11, et imprimis c. 38, 9), verisimillimum
videtur, Livium — quod Neronem consulem et ipsum fecisse
supra iam vidimus - ex compluribus exercitibus sibi co-
pias elegisse, eumque exercitum, quamvis mult0.excedentem
duarum legionum numerum, tamen pro duabus tantum in
rationem a Livio inductum nobisque inducendum. esse.
Oportebat igitur dicere Livium (e. 35, ll): in exercitum e
duobus . . . addito urbano eligeret, quos vellet (quem-
admodum idem de Nerone dicitur e. 38, 8) - nisi forte
praestat existimare, senatus consultum immutatum esse. Sed
utut hoc se habet, Livius certe, legionibus, quae in Gallia
erant, Porcio praetori integris permissis, optimum quemque
videtur elegisse et ex iis, quae anno 544 praesidio urbis
conscriptae (26, 28, 13) usque ad annum 547 in Etruria
fuerant (27, 7, 10. ib. 22, 5), et ex legionibus urbanis anni
545, quarum altera per annum 546 Romae remanserat (27,
22, 10), altera imminentev tumultu sub Terentio Varrone
Arretium missa erat (27, 24, 6). Quem exereitum remoto
periculo omnem dimisisse Livium ex Liv. 28, 10, 4. cogno-
scimus. — Qui autem supererant ex quattuor illis legionibus,
ad obsidendam Etruriam tum maxime defectionis consilia
agitantem sub Terentio Varrone relicti sunt iisque ad

