13

Placentiam effugisse et Livius et Polybius narrant. Quo-
rum numerus fuit milia decem, eosque postea dispersae
manus et equitum et peditum secutae sunt. (Liv. c. 56,
2 sqq. Pol. 111, 74, 4 sqq.) Utrius vero exeicitus illa de-
cem milia fuerint, discerni non potest, propterea quod nec
Livius nec Polybius accuratius descripsit, quo ordine milites
in illa pugna instructi fuerint. Post pugnam Scipionem
praesidia castrorum et alias nonnullas manus Placentiam,
inde Cremonam duxisse Livius narrat c. 56, 8. Qui disces-
sus Scipionis a Placentia ita videtur intellegendus, ut uter-
que consul, Scipio Cremonae, Sempronius Placentiae, suarum
legionum reliquiis praefuerit.

Iam quaerendum nobis est, qui fuerit exercitus G. Fla.-
minii ad lacum Trasumennum. De quoplane non convenit
inter auctores. Quin etiam Livius ipse minime sibi constat,
qui, quum initio capitis 63 commemorarit, eas tantum co-
pias, quae Placentiae hibemarint, i. e. Sempronianas legiones,
Flaminio sorte evenisse, in eodem illo capite plane et dilu-
cide dicat (ξ 13), utrumque exercitum eum accepisse.
Appianus (Hann. c. 8) Servilium, consulem alterum, ad
Padum — i. e. Cremonae — a Scipione traditum imperium
accepisse dicit, quod si conferimus cum priore illo loco
Liviano (c. 63 init), id videtur effici, ut binas uterque
consul legiones superioris anni acceperit ¹). Eas au-
tem legiones supplemento expletas et denuo constitutas esse
ut rei ipsius natura existimandum est, ita colligi potest ex

verbis Polybii (111, 75, 6. 77, 1.), qui utrumque consulem .

cum novo exercitu Roma profectum dicit, in Etruriam ²)
Flaminium, Servilium Ariminum, atque adeo nihil omnino
adicit de superioris anni exercitibus consularibus. Iam id
venit in dubium, numquae legiones novae conscriptae sint

 

1) Mommsen R. G. 1. p. 600.
2) Rectissime Weissenb. monet, per errorem in capite 63. Ari-
minum a Livio dictum esse pro Arretio.

