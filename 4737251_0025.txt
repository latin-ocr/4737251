19

lybii insita. Hoc igitur si constare putamus, septuaginta
milia in pugna Cannensi caesa esse, facile acquiescere pos—
sumus in hac sententia, Livium narrationem eiusmodi esse
secutum, quae scriptori Romano minus horrenda videretur,
quippe qui vel illi numero multo minori cum aliqua dubi-
tatione „dicuntur caesi“ addiderit.

Vehementer autem offendimus in iis, quae paulo ante
apud Polybium leguntur (117, 3): ἐκ δὲ τῶν πεζῶν μαχό-
μενοι μὲν ἑάλωσαν εἷς μυρίους, οἳ δ’ ἐκτός ὄντες τῆς μάχης.
Nam nemo fere erit quin miretur, quonam tempore aut quo
loco in illa pugna¹ decem milia hominum capi potuerint.
Immo ex omnibus, quae de ea tradita sunt, apparet, quam
atrociter pugnatum sit quantaque caedes ubique fuerit, nec
usquam — et vel minime in ipsius Polybii narratione —
ulla mentio fit, maiorem militum manum in ipsa pugna
'hosti sese dedidisse. Itaque multo minores sunt numeri
Plutarchi, qui quattuor milia, et Livii, qui tria milia pedi-
tum, mille quingentos equites captos esse tradit (c. 49, 18),
ne hic quidem omissa voce illa, quae dubitationis videtur:
dicuntur capta. — Iam paene certum videtur, verba illa
Polybii depravata esse; minime enim recte inter se oppo-
sita sunt μαχόμενοι μὲν . . . εἷς μυρίους . . . οἳ δ’ ἐκτὸς
ὄντες. Immo numerus aliquis exspectatur eorum, qui extra
pugnam capti sint. Qui fuerint autem οὶ ἐκτὸς ὄντες, ex
iis, quae sequnntur (ξ 7 sqq.) discimus. Maximus numerus
fuit eorum, quos praesidio castris Aemilius Paullus ante
pugnam reliquerat, qui, si tempus daret, in castra Hanni-
balis impetum i'acerent3 quorum duo milia caesa, octo milia
capta sunt. Accedunt duo milia, quae Cannas (ἐπὶ τοὶ κατὰ
τήν χώραν ἐρύματα Polyb.) confugerant, ubi ab equitibus
Numidis circumventi sunt (cf. Liv. c. 49, 13). Universus
igitur numerus eorum, quos captos esse Polybius demonstrat,
decem milium fuit. Iam plane perspicuum est, non potuisse
septuaginta milia interfici, decem milia in ipsa pugna, de-
cem post pugnam capi, tria milia elabi (c. 117, 3), quum

