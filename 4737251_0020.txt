14

praeter supplementa illa et eas legiones, quae in Sardiniam,
Siciliam, Hispaniam missae sunt — de quibus postea erit
agendum. Quod negat Mommsenus 1. l. Attamen complures
causae sunt, cur ab eo dissentiamus. Nam primum quidem,
quod Livius (c. 63, 15) duas legiones a Sempronio, duas
ab Atilio Flaminium accepisse dicit, sane fide dignum non
videtum ceterum his verbis, quamquam per errorem ea
dicta esse concedimus, tamen adducimur ut credamus, Li-
vium apud aliquem auctorem quattuor legiones, quibus
Flaminius praefuerit, invenisse; quod deinde duas eum ab
Atilio accepisse dicit, id errore esse factum. Quattuor au-
tem legiones Flaminio fuisse propterea etiam putamus, quia
Appianus (Hann. c. 8), postquam dixit, tredecim omnino

fuisse legiones Romanas — in quo optimos sine dubio
auctores secutus est — hoc addidit: τὰ πλέονα δ’ ἦγον ἐπὶ
τὸν ’Λννίβαν οἱ ὕπατοι. Non enim vo? πλέονα - i. e.

maiorem partem copiarum novo dilectu conscriptarum —
dicere poterat, si supplementa tantum in quattuor legiones
essent conscripta. Nec omnino numerus ille tredecim le-
gionum effici computatione potest, nisi quattuor legiones
Flaminium habuisse statuimus. Denique haec sententia con-
firmabitur, si, quae de numero militum ab auctoribus in
describenda p‘ugna ad Trasumennum facta tradita sunt,
respexerimus. Nam ut Appianum omittamus, qui unus di-
screpat ab aliis, et Polybius (c. 84, 7), et Plutarchus (Fab.
Max. c. 3.) et Livius (22, 7, 2) quindecim milia in acie
caesa esse referunt, captos Polybius et Plutarchus item
quindecim milia, sparsos denique fuga Livius decem milia
addit. Quod apud Livium nihil omnino de captivis legimus,
permirum videtur, nec certe credere possumus, eos plane
ab eo esse omissos. Immo, quod Carolus Peterus ¹) coniecit,

 

1) „Livius und Polybius“ p. 33. Causa Peteri gravissima est
quod aliis in rebus omnibus Plutarchi cum Livio, quem potissimum
auctorem ab eo adhibitum esse docet p. 59 sqq„ summa consensio sit.

