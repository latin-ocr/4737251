17

ducibus, deinde Regulo et Servilio consulibus evenerunt,
disputationem non desiderant. Insequenti autem anno etsi
sane perspicua res esse videtur, tamen percaute de novo
dilectu Livius agit (c. 36). Dicit enim: decem milia novo-
rum militum alii scripta in supplementum, alii novas quat-
tuor legiones, ut octo legionibus rem gererent; numero quo-
que peditum equitumque legiones auctas . . . quidam auctores
sunt. Sed et ex iis, quae disserit Polybius (c. 107) ct ex
numeris, qui alias de exercitu Cannensi reperiuntur, apparet,
tria illa senatui placuisse, i. e. octo legiones quinorum mi-
lium peditum, trecenorum equitum contectas esse, quae
contra Hannibalem pugnarent. Ad quas accedunt novae
legiones urbanae (Liv. 23, 14, 2). Quid autem superioris
anni legionibus urbanis factum sit, parum constat3 quae
tamen haudseio an fuerint Gallicae legiones (Liv. 23, 24,
8) ¹), quae sub L. Postumio missae paulo post pugnam
Cannensem cum duce deletae sunt, (ib. ξ 6-13) - quas
quidem novo dilectu conscriptas esse nec legimus usquam,
nec verisimile est propterea quod etiamtum Servilio et Re—
gulo consulibus, i. e. anno 537 Postumius missus est
(Polyb. III, 106, 6). Quod autem Livius significat (23,
24, 8), cives Romanos tantum in illis legionibus fuisse, ad
quos deinde in agro Umbro et Piceno socii adiecti sint,
plane convenit cum nostra sententia, fuisse hunc exercitum
eundem, quem urbanum Livius 22, 11 , 9 appellavit.
Exercitus Cannensis, qui nunc nobis spectandus est,
ex duabus partibus compositus erat, veterum militum et
tironum; utraque autem pars quattuor legionum erat. Et
illi quidem maxima ex parte fuerunt — praeter eos, qui
ad Trebiam pugnaverant — ii milites, quos superiore anno
Servilius et Fabius conscripserant3 ad quos accessisse vi-

l) Unam tantum legionem missam esse Polybius tradit (c, 106, 6).
Fortasse exercitum urbanum, sociis nondum adiectis, pro una legione
habuit, qui deinde post- accessionem sociorum haudseio an in duas
divisus sit.

2

